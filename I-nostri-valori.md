---
layout: page
title: I nostri valori
subtitle: 
---
Cari visitatori,

[Finora abbiamo scherzato](https://disastri.net/Chisiamo/). Oltre alla pastasciutta, infatti, noi facciamo sfoggio di innumerevoli e bei principi morali. Eccone alcuni:

## Clima: 
Anzitutto, ci battiamo in prima persona contro il **cambiamento mediatico**: seguendo l’esempio dei paesi più avanzati, ci impegniamo affinché ogni singolo mezzo di informazione – compreso il nostro – resti sotto l'egida di una manciata di gruppi privati, allo scopo di garantire un controllo centralizzato delle opinioni, con tanto di **filtraggio, smistamento ed eventuale compostaggio finale**. Per il nostro ruolo di garanti del clima culturale, riceviamo quotidianamente incentivi governativi, incoraggiamenti filantropici e succulenti prosciutti di Parma. 
{: .text-justify}

![Banner](https://disastri.net/assets/img/Banner opinioni effetto serra.png){: .align-center}

## Salute:
La salute, in particolar modo la nostra, è per noi il bene supremo, e **ci sta dunque molto a cuore**. Divulghiamo sul nostro sito informazioni accuratamente verificate da comitati di esperti dipendenti, notizie sugli ultimi malanni di stagione, disposizioni sui comportamenti da adottare per il bene di tutti, nessuno e centomila. Inoltre, alla fine di ogni mese, distribuiamo gratuitamente tisane, cerotti, acqua ossigenata e bonus psicologici ai più bisognosi.
{: .text-justify}

## Sicurezza: 
La vostra sicurezza è una delle nostre missioni preferite. Ci assicuriamo che non facciate scelte avventate – come uscire da casa – **o meglio ancora che non possiate fare alcuna scelta**. Controlliamo e monitoriamo costantemente dallo spioncino della vostra porta che trascorriate la maggior parte delle vostre giornate sereni e contenti, distesi sul divano di casa o presso il vostro luogo di lavoro (qualora il secondo non coincida ancora col primo). E se proprio dovete uscire per acquistare qualche vettovaglia, verifichiamo in anticipo le condizioni meteorologiche, calcoliamo l’itinerario più breve e ci accertiamo, in connessione al punto precedente, che abbiate prima indossato sciarpa e maglietta della salute.
{: .text-justify}

## Digitalizzazione:
La digitalizzazione e il progresso tecnologico sono parte integrante della nostra vision. Cerchiamo di rendere ogni vostra azione quotidiana **quanto più virtuale e artificiosa possibile**, e verifichiamo che ogni vostro bisogno – dal mangiare al formulare pensieri complessi – resti sempre a portata di tasto. 
{: .text-justify}

## Inclusività:
Secondo il nostro codice etico, infine, la Redazione si riserva il diritto di **includere obbligatoriamente**, per soggiorni di durata indeterminata, chiunque dissenta da uno solo dei punti precedenti.
{: .text-justify}


Siamo molto fieri dei traguardi sinora raggiunti, **ma non ci accontentiamo mai e guardiamo sempre al futuro**: entro l’estate prossima prevediamo infatti di andare in vacanza a Bora Bora, e ritorno.
{: .text-justify}

![Bora Bora](https://disastri.net/assets/img/Bora bora.jpg){: .align-center}


