---
layout: post
title: Brutte parole o brutti pensieri?
subtitle: Se pensare diventa volgare
cover-img: /assets/img/Immagine copertina parolacce.png 
thumbnail-img: /assets/img/Immagine copertina parolacce.png 	
share-img: /assets/img/Immagine copertina parolacce.png 
tags: [Volgarità, offese, libertà di pensiero]
author: Romeo Gand
---
La scorsa mattina, al parco con mia figlia, ho avuto una conversazione interessante. Interessante come solo le conversazioni coi bimbi piccoli sanno essere.
{: .text-justify}

Stavamo facendo merenda, quando un boccone di pane le cade dalle mani e finisce per terra. 
{: .text-justify}


>Dai, non è grave...diamolo ai piccioni, anziché gettarlo via.
{: .text-justify}


Dico io. E nel formulare il proposito sono già là che raccolgo e sbriciolo il pane, con smania puerile: di certo un retaggio della mia infanzia, quand’ero io a passare intere giornate con la nonna, lanciando manciate di riso agli impavidi colombi. Tempi diversi quelli, in cui la pratica di cibare pennuti, lungi dall’integrare il [reato di **tentato uccellicidio**](https://disinfestazioni.roma.it/i-piccioni-esplodono-con-il-riso/), era vista come un normale svago per famiglie (il riso essendo persino venduto nei chioschi, la domenica nelle piazze, in appositi sacchettini.)
{: .text-justify}
![Piccioni](https://disastri.net/assets/img/Piccioni papà e figlio.jpg){: .mx-auto.d-block :}
&nbsp;<br>
Mi affascina la passione che i bimbi mettono nel dar da mangiare agli animali.
Forse, nutrire altri esseri viventi solletica in loro (e in noi) una qualche voluttà di dominio [^1]? Soprattutto da piccoli, **capire di poter mettere in moto tutto un mondo intorno a noi, con un semplice gesto della mano, non è roba da poco.** Poter suscitare la frenesia di pesci, uccelli, formiche intorno a un minuscolo pezzetto di pane. Assistere alla bagarre per accaparrarselo. Aizzare i contendenti, assegnando arbitrariamente vantaggi e penalità in accordo alle nostre preferenze...tocca corde profonde.
{: .text-justify}
E così io già mi figuravo che di lì a breve avrei scatenato una bella ressa all’ultima beccata, con tanto di colpi d’ala e tubatine intimidatorie. E fremevo all’idea che avrei potuto coinvolgere in queste reminiscenze d’infanzia anche mia figlia. Così, alla pari: da bambino a bambino.  
{: .text-justify}
&nbsp;<br>
Dunque lancio una volta: **niente**. 
&nbsp;<br>
&nbsp;<br>
Lancio due volte: **ancora nulla**.
&nbsp;<br>
&nbsp;<br>
Infine provo una terza: **ma i piccioni se ne stanno lì impalati sui fili della luce**. Ci scrutano dall’alto in basso, si direbbe pure con una certa aria di disgusto. 
{: .text-justify}


>**Ma questi piccioni sono proprio stupidi!** 
{: .text-justify}

Esclamo allora, stizzito, per apostrofare quei pennuti dall’atteggiamento irriverente, che sembrano non volerne sapere di accondiscendere a ciò che resta del mio immaginario fanciullesco. Ma mia figlia non apprezza affatto l’uscita. **Anzi: se la prende alquanto sul personale.** E per difendere l'(in)operato dei poveri volatili mi redarguisce con efficienza poliziesca:
{: .text-justify}

>Papà! Ma cosa dici?? **Guarda che stupido è una parolaccia, non si dice stupido...**
{: .text-justify}
E dopo una breve pausa soggiunge anche la fonte, per apparire più credibile:
>…me lo ha detto la maestra!

***
&nbsp;<br>
&nbsp;<br>
Lì per lì sua reazione mi lascia di stucco: com’è possibile che per una parola all’apparenza tanto innocua mi si rinfacci nientepopodimeno che il turpiloquio? Vuoi vedere che nella testa di mia figlia, alla tenera età di tre anni, c’è già un corposo elenco di parole – invero ordinarie – ammantate dall’aura del tabù?
{: .text-justify}

**V’è talvolta, in queste frasette lapidarie proferite dai bambini, una forza sconvolgente.** Quante verità vi si possono scorgere, zampillare limpide da recessi altrimenti insondabili! Verità che permettono di cogliere lo spirito del mondo come nemmeno una collezione scelta di saggi potrebbe fare. 
{: .text-justify}
Sono frasi che meritano non solo ascolto, ma direi persino l’attenzione che si accorderebbe ad un oracolo: e dunque mettiamoci a meditare con serietà filosofica su questa faccenda dello stupido come parolaccia...
{: .text-justify}

***

**Attenzione!** Il seguente articolo contiene ingiurie, minacce, scurrilità e **persino qualche flatulenza**. Le opinioni di seguito riportare non sono state sottoposte a processo di pastorizzazione paritaria, e potrebbero di conseguenza **urtare la sensibilità di chiunque e di nessuno** (che viva a Roma, come pure a Belluno). Vi consigliamo dunque di procedere con cautela, e di prestare attenzione all’apposita segnaletica. Una merdosa lettura a tutti!

# Indice delle elucubrazioni

- [Imprecazioni, improperi...ed altre offese più garbate](#imprecazioni)
- [Parolacce o pensieracci? Gli *hate words*](#parolacce)
- [Parole d’odio e parole di compassione: l’altra faccia della luna](#parole)
- [Sporchi, brutti e cattivi](#sporchi)
- [Salvare capre e cavoli](#salvare)
- [Criticare non è odiare, descrivere non è offendere](#criticare)
- [Emozione giuste ed emozioni sbagliate?](#emozioni)
- [Conclusioni: volgarità sì, volgarità no](#conclusioni)


&nbsp;<br>
  

<a name="imprecazioni"></a>
## Imprecazioni, improperi...ed altre offese più garbate

Per prima cosa, cerchiamo di capire cosa sia un’espressione *volgare*, e quale legame intercorra fra la volgarità e l’offesa. 
Non si può infatti negare che nella parolaccia sia insita una certa pulsione all’offesa. Eppure, anzitutto, **questo carattere offensivo del turpiloquio non è necessariamente volto a ferire qualcuno in particolare**. Ciò che la *brutta parola* invariabilmente lede è la sensibilità comune; ed è solo attraverso la violazione di questo sentire comune che, di rimando, risulta possibile **insultare** un eventuale bersaglio:  
{: .text-justify}

>Sei un coglione!

La volgarità è dunque primariamente un’*indecenza*, e consiste nell’affermare ciò che in un determinato contesto appare inappropriato o sconveniente, con conseguente turbamento del pubblico decoro. Essa richiede dunque la conoscenza e il padroneggiamento di un codice sociale particolare, la cui infrazione – per risultare comprensibile – deve anch’essa svolgersi secondo schemi e norme prestabilite. Molte parolacce, infatti, **non possono nemmeno assumere la succitata forma dell’ingiuria**, ma unicamente quella dell’interiezione [^2]. Esse servono cioè ad **esprimere con più incisività uno stato d’animo rispetto ad una situazione imprevista**:

>Cazzo, si è bucata la gomma!
{: .text-justify}

Penso sia verosimile affermare che gran parte delle volgarità che pronunciamo nel quotidiano assolvano prima di tutto questa **valenza imprecatoria**, e che la scurrilità funga più da valvola di sfogo di tensioni esistenziali, che non da mezzo di offesa del prossimo.
{: .text-justify}

Le parolacce non sono inoltre necessariamente legate all’espressione di sentimenti negativi. Frasi come “non lo sapevo, che figo!”, o “che fregna” denotano al contrario sentimenti positivi, come meraviglia o apprezzamento.
A questo riguardo non possiamo fare a meno di notare – con buona pace degli ossessionati dal patriarcato – che è **l'apparato genitale femminile a ricoprire il più delle volte una funzione positiva**...a differenza di quello maschile, quasi sempre relegato a significati infamanti o sentimenti di rabbia [^3]: così un *cazzone* è per noi “un idiota patentato, un tipo poco serio o affidabile”, il *pirla* (termine che in origine indica appunto il membro virile) è uno “sprovveduto, uno sciocco”, e il *minchione* una sorta di “babbeo, un tonto”; al contrario della *figona*, che è una donna avvenente, della *figata*, che designa una situazione piacevole e allettante, e della succitata controparte maschile *figo*, che – oltre che come interiezione – può essere utilizzata per indicare un ragazzo di bell'aspetto e irresistibile fascino ("è davvero un figo"). 
{: .text-justify}

Una volta chiarito che **ogni volgarità offende necessariamente la sensibilità comune** (e attraverso questa, **solo eventualmente**, l’autostima di qualcuno), potremmo invertire la prospettiva e **domandarci se anche tutto ciò che offende sia di necessità volgare**.
E apparirebbe subito come la rozzezza dei modi non costituisca che **un elemento accessorio dell’offensività**: termini come *stupido* o *cretino*, infatti, possono sì  risultare offensivi, ma non implicano l’infrazione di alcun tabù, e non sono dunque volgari nel senso sopra descritto.
{: .text-justify}
Sarebbe difficile, poi, stabilire se il ricorso a tali termini sia in sé e per sé **offensivo** e, più in generale, cosa debba intendersi con *offesa*. L’uso di *stupido* e derivati potrebbe, a seconda del contesto (si pensi ad esempio ad una lite), essere certamente dettato da animosità [^4]; ma anche dalla semplice volontà di qualificare un comportamento o un modo di essere (“hai fatto proprio una stupidata”). 
Circa quest’ultimo punto, si potrebbe però obiettare come il **risultare sgradevoli agli occhi degli altri non implichi di necessità la volontà di ferire**: anche in assenza di un intento denigratorio da parte di chi li pronuncia, dunque, il carattere offensivo di questi epiteti potrebbe allora rintracciarsi nella lesione dell’immagine pubblica della persona cui vengono riferiti (e nel risentimento morale che da questa lesione in lei deriva) [^5]. È questo il concetto di *offesa* che ritroviamo nei reati di ingiuria (oggi depenalizzato) o di diffamazione, la cui ratio consiste appunto nel tutelare il bene giuridico dell’*onore*, sia in senso soggettivo (l’idea che uno ha di sé), sia in senso oggettivo (la reputazione che uno gode presso un gruppo sociale). 
{: .text-justify}

Anche in quest'ultimo ogni caso, però, la presunta trivialità di un termine risulta del tutto irrilevante per stabilire se quest’ultimo debba ritenersi offensivo o meno, in quanto **anche le parole più convenienti possono offendere** (“furfante!”; “disonesto!”), se usate per affermare cose false [^6], in modo più o meno insinuante.
{: .text-justify} 


<a name="parolacce"></a>
## Parolacce o pensieracci? Gli *hate words*

Allo stesso tempo, pare che negli ultimi anni il concetto di volgarità sia andato incontro ad una deriva di segno opposto, che ravvisa nella *brutta parola* sempre meno l’infrazione di un tabù sociale in senso stretto, e sempre più la compromissione della percezione che una persona o un gruppo hanno di sé: secondo questa nuova prospettiva, **sarebbe allora da intendersi come volgare tutto ciò che potrebbe offendere chiunque, e a qualsiasi titolo.** [^7]

Questo ci permette di avanzare anche un’altra ipotesi: che il concetto di volgarità si stia oggi estendendo dal registro dei referenti linguistici a quello dei pensieri. 
{: .text-justify}

Vediamo meglio.
{: .text-justify}

Ciò che offende, nella parolaccia propriamente detta, è la struttura referenziale, e non il significato che attraverso questa struttura si tenta di veicolare. Offende il far riferimento a certe parti o funzioni corporee giudicate oscene (*coglione*, *merda*), il profanare i limiti di ciò che è considerato sacro [^8] o quelli legati all'onorabilità e al rispetto dei morti (*li mortacci tua!*), allo scopo di mettere in risalto concetti altrimenti banali entro una cornice di interdetti.
**Allo stesso tempo però, sarebbero possibile esprimere quegli stessi identici significati (pensieri, ma anche emozioni) in maniera non scurrile, eliminando i riferimenti sconvenienti**: così ad esempio esclamare "caspita" o "capperi" di fronte a quella gomma bucata, renderebbe la frase di prima del tutto accettabile. Nella parolaccia, non è quindi l’espressione di un sentimento, come la rabbia o la sorpresa, o di un pensiero o un giudizio particolare, ad essere censurabile, ma la **struttura espressiva**: qui sono i modi ad essere volgari, e mai i contenuti.
{: .text-justify}

![Triangolo](https://disastri.net/assets/img/Triangolo1.png){: .mx-auto.d-block :}
 
**Asserire invece che parole brutte ricavino la loro bruttezza dal loro significato intrinseco, conduce inevitabilmente a censurare i pensieri e non più le loro forme espressive**. O ribaltando la prospettiva, a fare di alcuni contenuti dei modi inammissibili.
{: .text-justify}

È l’idea, di derivazione essenzialmente americana, che ritroviamo nei cosiddetti *hate* o *derogatory words*, termini il cui uso implica una forte riprovazione, un atteggiamo irrispettoso o una visione fuorviante verso individui o gruppi sociali. Queste “parole per ferire” sono così a tutti gli effetti elevate al rango di *brutte parole*, e vanno incontro ormai da parecchi anni, anche nel nostro Paese, [ad un processo di catalogazione che pare preludere alla prescrizione [^9]](https://www.internazionale.it/opinione/tullio-de-mauro/2016/09/27/razzismo-parole-ferire):
{: .text-justify}


>Gli *hate words*, come implica l’aggettivo stesso, sono termini odiosi che provocano dolore perché sono dispregiativi per natura. Sono le parole peggiori che si possano usare, soprattutto se si appartiene a un gruppo che esercita il potere su un altro perché costituisce una minoranza o perché ha alle spalle una lunga storia di discriminazione (gli eterosessuali lo esercitano sugli omosessuali, i bianchi sulle minoranze razziali, gli uomini sulle donne, i cristiani sui fedeli di altre religioni, le persone cosiddette normali sulle persone con disabilità, e così via). Esempi: frocio, negro, puttana, vacca, troia, zoccola, giudeo, ritardato. [^10]
{: .text-justify}

<a name="parole"></a>
## Parole d’odio e parole di compassione: l’altra faccia della luna
![Mezzaluna](https://disastri.net/assets/img/Mezza luna.jpg){: .mx-auto.d-block :}
&nbsp;<br>

Nella lista delle parole d’odio potrebbe rientrare virtualmente qualsiasi cosa, pure tutto il linguaggio potrebbe esservi un giorno risucchiato, lasciando all’uomo l’incombenza di esprimersi a cenni (attenzione però ai gestacci). Non vi finiscono così solo termini nati con chiari intenti dispregiativi (frocio, culattone, o sgualdrina, puttana...spesso direttamente legati all’ambito della condotta sessuale), ma anche parole più neutre, in origine puramente descrittive, come *nero*, *giudeo*, *indiano*, *pellerossa*, *bidello*, *netturbino*,*domestica*, ecc.
D’altro canto, praticamente in ogni termine spregiativo coesiste una sfumatura descrittiva, e – di converso – in ogni termine descrittivo può esistere una sfumatura spregiativa. Molti termini nati con significato puramente descrittivo, associano fatti e connotazioni secondo prospettive culturali uniche, [alcune volte in maniera così efficace da oscurare il significato originario del termine], manifestando così un particolare modo di vedere il mondo. Vediamo alcuni esempi:
{: .text-justify}
La *troia* indicava in origine la femmina del maiale destinata alla riproduzione, ed in qualche regione italiana è tuttora sinonimo popolare di scrofa. Il *Baldracca* era [un rione malfamato di Firenze](https://curiositasufirenze.wordpress.com/2011/12/08/il-rione-di-baldracca-prima-degli-uffizi/), sede di un allora celebre omonima osteria e abituale ritrovo di meretrici: per metonimia divenne sinonimo di donna di facili costumi. 
{: .text-justify}
***Scemo*, *sciocco* e *deficiente*** condividono l’idea di carenza, mancanza o privazione, e si ritrovano originariamente con accezioni puramente constatative: nella Divina Commedia, *lo scemo de la luna* (Pg X, 14) è usato per designare la parte in ombra della luna [^11]; *deficiente* indicava nel lessico medico una condizione clinica di carenza. [^12]. *Sciocco* viene forse dal latino latino *exsuccus* “privo di succo”, con significato prossimo a quello di deficiente dunque, e ancora in toscano è all’occorrenza adoperato con accezioni simili  a “sciapo” per indicare un cibo privo di sapore (“una vivanda sciocca”).
Anche *imbecille*, dal latino *imbecillus/imbecillis*, indica la debolezza o la fragilità in relazione alla costituzione fisica [^13] o, talvolta, alle facoltà mentali.
Interessantissimo il caso di *idiota*, il quale designava in principio l’individuo privato, che non ricopriva cariche pubbliche (ἰδιώτης: “colui che sta da sé”). Passato dal greco al latino e infine al volgare (nella forma *idioto*) ebbe in origine significato prossimo a “persona semplice, umile, di bassa estrazione sociale o scarsa istruzione”, [con connotazione talora apertamente positiva](https://www.terrasanta.net/2010/04/chi-e-piu-grande-diventi-piccolo/#:~:text=La%20frase%20non%20%C3%A8%20di,ai%20suoi%20compagni%20va%20sfumato.). Solo con il tempo il termine passò a designare un individuo di scarsa intelligenza, con accezione ingiuriosa o comunque spregiativa. 
*Meschino*, dall’arabo miskīn (povero, misero) aveva inizialmente anche in italiano il significato di “poveretto, disgraziato” [^14], e non quello, spregiativo, di “persona d’animo gretto e angusto”. 
*Cretino* viene da cristiano [^15] tramite l’arpitano *crétin*, anch’esso aveva originariamente una connotazione pietosa, simile a quella che si conserva nell’espressione *povero Cristo*. Era un tempo utilizzato nelle valli occitane per riferirsi a quelli che ancor oggi diciamo appunto affetti da cretinismo, una grave forma di ipotiroidismo da carenza di iodio, che comporta scarso sviluppo fisico e intellettivo.
*Stupido* indicava in origine colui che rimaneva appunto *stupefatto*, cioè in uno stato d’inabilità originato dallo stupore, e si ritrova con questa accezione ancora in Leopardi, Manzoni e D’Annunzio.
In tema etnico/linguistico abbiamo l’universale *barbaro*, che riflette ancora il pregiudizio ellenico nei confronti di...tutto il resto del mondo, o ancora *beota*, dal nome della popolazione della Beozia, giudicata dagli ateniesi rozza e incivile. Ma anche l’ormai desueto *albionico* (alla lettera, originario della Gran Bretagna), “perfido”; *farisaico*, “ipocrita”; *filisteo*, “gretto, ottuso”, e un’infinità di espressioni polirematiche come “fare il portoghese”, “fumare come un turco”, “parlare arabo”. È poi in tema di malattie che ogni popolo cerca di tirarsi addosso la patata bollente: la sifilide, che per inglesi, tedeschi, italiani e spagnoli fu il *mal francese* o *morbo gallico*, per i francesi il *mal napoletano*, per gli olandesi il *male spagnolo*, per i turchi il *male cristiano*, e in India, per i musulmani mal hindu, per gli hindu male mussulmano. Anche qui però non bisogna interpretare questi etnonimi come invariabilmente spregiativi: Il termine mongolismo o mongoloidismo non aveva alcun significato dispregiativo, ma notava la somiglianza fra la razza mongola e le persone affette da quella che poi sarebbe stata la sindrome di down. E chi da Mongolo si sentì discriminato non può che ammettere che l’essere apparentato a un down sia sgradevole in quanto essere down è una cosa brutta. 
{: .text-justify}
<a name="sporchi"></a>
## Sporchi, brutti e cattivi

La sporcizia fisica, l’apparenza sgradevole e la riprensibilità morale costituiscono poi un vero e proprio nodo gordiano che non sarebbe possibile tagliare se non a patto di rinunciare a una miriade di significati descrittivi e alla ricchezza espressiva della lingua. 
*Cattivo* indicava in origine la condizione del prigioniero o dello schiavo (da cui ancora oggi *cattività*), talora con sfumatura pietosa [^16], divenne antonimo di buono, attraverso l'abbreviazione della locuzione *captivus diabŏli*, “schiavo del demonio”, ma conserva anche una moltitudine di accezioni diverse da quella morale (vista cattiva, cioè difettosa; avverso, cattiva sorte, tempo cattivo; sgradevole, cattivo odore, inadeguatezza o inettitudine, cattivo insegnante)
Vi sono termini che indicano un aspetto fisico sgradevole: brutto (dal latino brutus, anticamente anche per imbrattato, sporco, cf. Dante Ma tu chi se’ che si fatto bruto), racchio (soprattutto al femminile), laido (anticamente per sporco, o brutto, oggi quasi solo in senso morale)
Vi sono poi i termini che fanno riferimento alla sporcizia (*sozzo* e la variante d’area romanesca *zozzo*, *lercio*, *lordo*, *sudicio*, *lurido*), che accanto al significato letterale conservano anche un’accezione morale equivalente a “turpe, immondo”. Sporco non è da porco, cui venne assimilato paretimologicamente solo in un secondo momento, come si potrebbe immaginare, ma dal latino spurcus, può avere significato di moralmente riprovevole (denaro sporco, mani sporche di sangue) o osceno, sconcio (un racconto sporco)
{: .text-justify}
<a name="salvare"></a>
## Salvare capre e cavoli

Associazioni di animalisti e protettori dell’ambiente
In tema animali, basta dare della capra, caprone, cane [cagna, simile all’inglese *bitch*, troia ma anche appunto cagna], porco, maiale, il già citato troia, coniglio (soprattutto cagna al femminile) a qualcheduno per offenderlo o anche lodarlo (è una volpe, un leone, una gazzella) secondo un codice che va smorfiato da cultura a cultura. Ma anche verbi, come pavoneggiarsi o imbufalirsi. 
Ma esistono anche insulti tratti dal mondo vegetale, spesso con funzione eufemistica: testa di rapa, zuccone, ecc. I vegetali sono onnipresenti, sia con funzione oscena (pisello, patata) sia come ingiurie. Ma anche qui, con valenze positive (peperino, o compassionevoli: scalognato) https://www.parolacce.org/2020/06/01/vegetali-come-insulti/
Gli insulti animaleschi sono un ottimo esempio di come sia impossibile disgiungere da una parola accezioni spregiative, o in genere moralizzanti, da significati banalmente descrittori. 
Potremmo dire che lo stesso termine *volgare*, usato per indicare ciò che non va detto, sia un perfetto esempio di politicamente scorretto: in quanto etimologicamente non fa altro che riflettere una visione sprezzante della loquacità popolare. Ma anche termini affini come *urbano*, *incivile*, *villano*, che associano la rozzezza o la signorilità rispettivamente alla provenienza campagna o alla città.
{: .text-justify}

<a name="criticare"></a>
## Criticare non è odiare, descrivere non è offendere

![Cretino](https://disastri.net/assets/img/Cretino.jpg){: .mx-auto.d-block :}
Difficile poi stabilire quale sia il confine fra una parola spregiativa e una semplicemente negativa. Abbiamo visto che una parola negativa può addirittura essere usata in modo compassionevole, e non implica necessariamente un disprezzo da parte di chi la utilizza. Inoltre, molte parole negative sono caricate emotivamente in quanto sono queste, logicamente, ad essere usate per insultare un avversario. Tuttavia non è detto che l’utilizzo di parola negativa implichi in chi la adopera un coinvolgimento emotivo di questo tipo: si può semplicemente dire che qualcuno sia stato stupido o abbia fatto una sciocchezza senza per questo volerlo offendere. Altrimenti, ci sarebbe impossibile esprimere opinioni negative su qualcosa o qualcuno senza l’intento di offendere. Certo si potrebbe sempre ricorrere ad eufemismi e a litoti (non è stato molto intelligente), ma tutto sommato l’uso di termini apertamente negativi è solo sintomo di schiettezza e non di emotività. 
**Appare inoltre chiaro che qualsiasi opinione può offendere chiunque.** Virtualmente, ogni parere che non coincida con la percezione che un soggetto ha di sé potrebbe minare la sua stabilità psicologica. Qualcuno potrà offendersi sentendosi chiamare "magro", qualcun’altro "grasso". Uno si piccherà per un "basso", uno per un "alto". Un bambino potrebbe prendersela a morte sentendosi chiamare piccolo, un adulto sentendosi chiamare vecchio. Non c’è concetto che non possa nel tempo risultare offensivo per persone o classi di persone. 
Persino la constatazione di fatti...
Qualcuno può sentirsi offeso o sentire di offendere nominando le cose per quelle che sono (nero è già diventata una parolaccia, e [presto sarà forse il turno di donna o fra qualche decennio quello di essere umano](https://www.spectator.co.uk/article/is-woman-now-an-offensive-word/)).  Secondo questa prospettiva, dunque, anche esclamare “stupida donna” avrebbe un valore diverso rispetto a “stupido uomo”, in quanto nel primo caso lo stupido agirebbe solo come un rafforzativo di un termine di per sé spregiativo, mentre nel secondo come un modulatore di un’espressione altrimenti neutra (uomo). 
{: .text-justify}
Oltre a questo, bisogna precisare che qualunque parola, anche quelle all’apparenza neutre e non solo negative, possono essere offensive per qualcuno. Se essere malati, o non intelligenti non è di massima una cosa positiva, alcuni aggettivi risultano negativi solo in relazione alla persona e alla situazione a cui si applicano. 
{: .text-justify}
Molti, ad esempio, avranno notato la recente inflazione di “ragazzi”: tutti sono ragazzi, parlando con mio suocero i suoi amici settantenni sono sempre e invariabilmente appellati come ragazzi. Anche nella stampa il termine viene usato per indicare la caratterizzazione positiva, in opposizione a donna o uomo, non tanto in funzione dell’età quanto in accordo al ruolo di vittima (ragazzo)o di carnefice (uomo/donna)(https://www.linkiesta.it/2023/09/come-usare-parola-ragazzo/), disvelando così la nostra percezione positiva della gioventù.
{: .text-justify}


Il risultato, paradossale, è che lottando contro queste parole, si finisce col censurare le identità che invece si vorrebbero tutelare. Handicappato diventa disabile poi diversamente abile: l’handicappato non esiste più. Negro [Il termine negro riporta semplicemente “della razza nera; popolo o persona. (Tommaseo, 1865)] diventa nero, poi di colore. E il nero non esiste più. Il risultato finale è la sparizione delle differenze e l’omologazione totalizzante a una normalità che invece si vorrebbe rinnegare come paradigma esistenziale:
{: .text-justify}

>Negli ultimi anni […] abbiamo notato tutti come una serpeggiante istanza di correttezza politica abbia influenzato il linguaggio. I "vecchi" sono "anziani", i "pazzi" sono "malati mentali", le "donne di servizio" sono "colf", i "minorati" sono "disabili". È un nuovo sentire secondo cui devono essere impiegati solo lemmi che non abbiano alcuna valenza spregiativa. Possibilmente si devono adottare termini che denotino in positivo anche le situazioni più disgraziate. È una soluzione tranquillizzante e sedativa di sciagurati conflitti. Rende più serene le persone che vivono in uno stato di disagio più o meno incombente, ma soprattutto affranca dall'ansia politici amministratori, funzionari e operatori, che quelle patate bollenti dovrebbero togliere dal fuoco. Ansiolitici linguistici.
{: .text-justify}
C'è poi qualcuno che si spinge ancora più in là. Qualche anno fa, alcune persone disabili hanno avuto l'acuta e orgogliosa intuizione di sottolineare come, anche in presenza di una menomazione importante, riescano a produrre, realizzare, essere competitivi con il resto del mondo. Il che talvolta è vero. Per definire questa condizione hanno coniato il neologismo "diversamente abili". Nella loro bocca, in quel contesto, in quel momento poteva forse avere un senso. Forse. Ciò perché alla fin fine si enfatizza il concetto di abilità a tutti i costi, la concorrenza, la rincorsa ad una omologata normalità con tutti i paradossi che questa porta con sé. […] E mai come negli ultimi mesi ci è capitato di annotare quel termine - "diversamente abili" - magistralmente inchiavardato nei pubblici sermoni di politici opinionisti, operatori, funzionari, responsabili di associazioni. Sembra si voglia far intendere che l'epoca dell'invalido povero ed emarginato sia stata sepolta da una nuova cultura fatta di promozione e di integrazione, di sperimentazione e di innovazione. Di questa "rivoluzione culturale" i "diversamente abili" sarebbero addirittura apportatori di ricchezza proprio grazie alla loro diversità. Siamo certi che le persone disabili farebbero volentieri a meno di quella ricchezza. Sono portatori semmai di esigenze particolari che tanto sono più gravi quanto meno trovano risposta. […] È quindi una definizione non stigmatizzante e che raschia di meno la crosta nelle paure di ognuno di noi, che siamo o meno disabili. Ma è una terminologia oltre che falsa, inefficace. Falsa perché distorce la realtà spalmandola su un quadro rassicurante, una rappresentazione buona per tutti i salotti e per tutte le stagioni. Inefficace perché non evidenzia il disagio e non rimarca l'obbligo civile della presa in carico da parte di tutti. [[Carlo Giacobini, *Mobilità*, Anno IV, n° 20] (https://web.archive.org/web/20071010001024/http://www.enil.it/orgoglio.htm)]
{: .text-justify}
<a name="emozioni"></a>
## Emozione giuste ed emozioni sbagliate?
La nostra società insiste molto sul riconoscimento e la valorizzazione delle emozioni, a partire dalla pedagogia infantile. Ma c’è differenza fra provare un sentimento di rabbia e repulsione e persistere in un rancore vendicativo (secondo il CCC 234 COSE CHE NON VOGLIO PIU' SENTIRE IN CONFESSIONALE! (youtube.com)02, 2303, questo è contrario alla carità, che desidera sempre il bene per il prossimo)  
La passione non è vizio, il problema avviene quando l’ira diviene vizio, finalizzato a distruggere.
Ci si potrebbe infine spingere ancora più in là, e sostenere che le parole spregiative siano importanti, in quanto manifestano sentimenti che nel bene e nel male fanno parte della sensibilità umana, come la repulsione o il disprezzo. In effetti, l’idea alla base delle liste di prescrizione è che l’odio sia da censurare sempre e comunque. Lungi da me dire che l’odio sia una cosa positiva, ma che possa trovare mezzi espressivi perché no? 
Inoltre – fatto importante – togliere le parole per odiare, provare disgusto o repulsione non è un’operazione possibile senza togliere anche le parole per empatizzare, non si può attaccare qualche sentimento senza toccare la capacità generale di provare ed esprimere sentimenti. 
{: .text-justify}
<a name="conclusioni"></a>
## Conclusioni: volgarità sì, volgarità no
Sulle parolacce se ne dicono tante. 
La scurrilità, un tempo identificata con lo spirito espressivo delle classi subalterne pare oggi estendersi trasversalmente a qualunque classe (ed anzi soprattutto [divenire una cifra distintiva dell’arroganza dei potenti o presunti tali](https://www.minimaetmoralia.it/wp/altro/un-estratto-volgare-eloquenza-le-parole-paralizzato-la-politica/)).
{: .text-justify}
In particolare, “la” scienza sembra indicarne la relazione profonda con aree cerebrali diverse da quelle del linguaggio ordinario, in cui la capacità espressiva dell’uomo avrebbe preso le sue mosse, connettono ad aspetti viscerali della dimensione umana. Pronunciare parolacce aiuterebbe allora a [stabilire legami sociali, a trasmettere all’esterno un’idea di forza, o ad affrontare situazioni avverse in modo più efficace](https://www.vanityfair.it/article/potere-parolaccia-ricerca). Al contempo, l’effetto catartico divenendo abitudine può sclerotizzare emozioni negative, che – se non adeguatamente incanalate – divengono facilmente fardelli e non risorse per affrontare le situazioni.  
Al contempo, in una società che quasi esalta la bestemmia, la volgarità, la bestialità come segni di forza e mezzi di affermazione sociale, si affinano sempre di più meccanismi censori/repressorio, che associano l’espressione di certi sentimenti o pensieri “negativi” con l’infrazione di tabù e l’offesa del buon costume/linee di condotta. 
{: .text-justify}

Alcune delle parole succitate risultano oggi offensive e volgari poiché ledono il sentire comune circa temi ritenuti sensibili, come quello di minoranze un tempo perseguitate. Se l’indecenza era prima legata a sfere basilari e circoscritte della dimensione umana (sessualità, escrezioni), adesso ogni dimensione diventa virtualmente indecente, secondo una prospettiva globale che richiede una rigida omologazione ad un unico modello. 
Tutto ciò che possa potenzialmente urtare la sensibilità di qualcuno, che possa risultare in qualche modo offensivo, è una brutta parola, ovvero un *brutto pensiero*. Il pensare stesso racchiude in sé una certa sconcezza, e le emozioni - soprattutto quelle repulsive - vanno sempre e comunque represse.
{: .text-justify}

Questo non equivale a dire, naturalmente, che l’educazione consista nel dire tutto quello che passa per la testa, sempre e comunque. È una bella domanda, quella di chiedersi quale sia il rapporto fra etichetta ed espressione della verità.
{: .text-justify}
Mi pare doveroso insegnare ai bambini che alcune parole vadano usate con discrezione, che alcuni pensieri possano ferire la sensibilità altrui, e che dunque vadano espressi con tatto, e comunque sempre a fin di bene. Si può discutere del perché sia bene esprimere o meno le proprie opinioni sugli altri in modo diretto oppure celato, ricorrendo a certe parole piuttosto che ad altre. Di quali siano i confini fra l’ipocrisia e la buona educazione e, di converso, fra la schiettezza e una faciloneria cafona. [^3]
{: .text-justify}

**Ma fare di ogni termine potenzialmente negativo una parola da mettere all’indice crea in ultima istanza una società incapace di pensare o provare sentimenti senza colpevolizzarsi o autocensurarsi.**
{: .text-justify}


E pare che le nuove generazioni stiano succhiando col latte l’assunto che, pur di non correre il rischio di offendere qualcuno, è meglio non esprimere pensieri o emozioni scomode.
{: .text-justify}


&nbsp;<br>
&nbsp;<br>
&nbsp;<br>
&nbsp;<br>
(E comunque, se non si fosse capito, quei piccioni erano proprio minchioni.)
<p style="text-align: center;"><b>NOTE</b></p>
&nbsp;<br>
---

[^1]: In ogni cura, e soprattutto in quelle che concernono i bisogni primari, si può scorgere la duplice figura di un assoggettamento e di una supremazia: nutrendo, io mi metto a servizio di un altro; ma la vita di quest’altro che io che servo si trova a dipendere in tutto da me.
[^2]: Ma si dà anche il caso contrario: quello in cui una parolaccia può essere correttamente impiegata solo come insulto. Molte espressioni volgari provocherebbero straordinari effetti comici se impiegate in modo improprio nella forma dell'ingiuria o dell’imprecazione: immaginate di insultare qualcuno dandogli tout court del *cazzo*, o di esprimere sorpresa esclamando *stronzo*. Esistono anche parolacce che non possono ricoprire nessuna delle due funzioni, come il termine *fica* che (almeno per quanto concerne il Sud Italia) non può essere adoperato né per insultare né per imprecare. 
{: .text-justify}
[^3]: Non si tratta tuttavia di un fenomeno universale: l'inglese *cunt*, che alla lettera indica volgarmente la vagina, designa per le donne una ragazza di facili costumi e per gli uomini quello che noi diremmo un *pezzo di merda*. L’accezione, inoltre, può andare incontro a variazioni ancora maggiori seconda che il termine venga usato per riferirsi ad un uomo oppure a una donna: è il caso di *pussy*, che impiegato con riferimento a una donna indica ciò che dalle parti di Roma sarebbe la *sorca*, mentre applicato agli uomini vale per *codardo*, *femminuccia*. Per restare all’italiano, potremmo citare il diminutivo di *figo*, *fighetto*, il quale assume a seconda del contesto una vaga declinazione spregiativa.
{: .text-justify}
[^4]: Non bisogna tuttavia dimenticare che queste espressioni possono talvolta suggerire sfumature affettuose, soprattutto se rivolte a bambini, come nei vezzeggiativi *stupidino*, *sciocchino*, *scemino*, ecc.). Sarebbe dunque sbagliato, come si vedrà più avanti, interpretare un eventuale coinvolgimento emotivo nell’adoperarle come necessariamente negativo. 
{: .text-justify}
[^5]: La giurisprudenza italiana, ad esempio, ha da tempo confermato che, se adoperati nell’ambito di un diverbio, anche appellativi all’apparenza non particolarmente “gravi” – come appunto *stupido* e *cretino* – possono risultare offensivi nell’accezione appena descritta, e integrare così il reato di diffamazione. La Corte di Cassazione [si è pronunciata chiaramente in tal senso (sentenza n. 27980/13)](https://www.avvocatocassazionista.it/visualizza/news/2013/sentenza/dare-del-cretino-e-dello-stupido-e-offesa-vera-ed-e-reato/5061)], ribaltando una precedente pronunzia del Giudice di Pace, in cui tali epiteti vennero definiti come “censurabili dal punto di vista comportamentale e nei rapporti sociali” ma “di per sé non idonei a offendere l'onore e il decoro”. Tale argomentazione venne smontata dai giudici del Palazzaccio, in quanto foriera di “rilevanti profili di contraddittorietà”: ogni espressione *inurbana*, quali sarebbero appunto *cretino* o *stupido*, sarebbe infatti di necessità anche *offensiva*, e dunque capace di configurare la diffamazione. 
{: .text-justify}
[^6]: Va da sé infatti che questa tutela debba essere contemperata con l’esercizio del diritto di critica e di manifestazione del pensiero (art. 21 Cost.), e che la percezione della persona offesa non possa costituire l’unico criterio in base al quale valutare il carattere più o meno offensivo di un’espressione.
{: .text-justify}
[^7]: La stessa linea argomentativa adottata dalla succitata sentenza della Cassazione non rimette in discussione, alla radici, la volgarità in quanto presupposto necessario di un’offesa, ma si limita a rilevare come ogni scurrilità costituisca altresì un’offesa. Come vedremo, è questa una posizione insidiosa, che finisce col creare fra i due concetti una sovrapposizione pressoché totale. 
[^8]: Da cui non solo le bestemmie (ingiurie rivolte alla divinità) ma anche le profanità (utilizzo fuori contesto di termini sacri) più o meno camuffate: persino esclamazioni simpatiche come *parbleu*, *perbacco* o *perdinci* nascondono i loro segreti...  
[^9]: E d’altra parte, *censire* e *censurare* provengono dalla stessa radice: il latino *cēnseō* “pensare, valutare, giudicare”
[^10]: Aaron Peckham, *Urban dictionary: fularious street slang defined*. Andrews McMeel, 2005.
[^11]: E ancora oggi, in architettura, l’*arco scemo* è l’arco a sesto ribassato.
[^12]: E ancora oggi sopravvive in espressioni come “deficienza vitaminica”, o il più frequente *deficit*)
[^13]: cf. Quintiliano,*Institutio oratoria*, XI, 3, 13: “vox [..] mala et imbecilla”, per indicare l’oratore con voce tirata. 
[^14]: Cf. Decameron (X, 8): “povero e meschino fu d'Atene cacciato e dannato ad esilio perpetuo”. Quest’accezione pietosa è oggi conservata nel siciliano *mischino*.
[^15]:  Un altro colpo basso per chi ravvisa nella violenza linguistica l’espressione ubiquitaria di un dominatore bianco, maschio, eterosessuale e cristiano.
[^16]: Cf. Decameron (IX, 5): “Cosí adunque Calandrino tristo e cattivo, tutto pelato e tutto graffiato a Firenze tornatosene [...]”

[^]: Che noi italiani, con orgoglio un po' ingenuo, spesso scambiamo per trasparenza e calore umano.
