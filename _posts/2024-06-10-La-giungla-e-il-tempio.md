---
layout: post
title: La giungla e i templi
subtitle: Come i sacerdoti della verità si sono imboscati fra le frasche
cover-img: /assets/img/La giungla e il tempio immagine di copertina.jpg
thumbnail-img: /assets/img/La giungla e il tempio immagine di copertina.jpg	
share-img: /assets/img/La giungla e il tempio immagine di copertina.jpg
tags: [disinformazione, Google, censura]
author: Romeo Gand
---
Qualche giorno fa, mentre veleggiavo allegramente per il web, [una piccola *pubblicità progresso* contro “i rischi delle manipolazioni online”] (https://www.youtube.com/watch?v=Sr3XzVEXF3M&ab_channel=IDMO) ha fatto capolino sullo schermo del mio computer. Così, inaspettata: fra uno spot di merendine e la reclame dell’ultimo smartwatch.
{: .text-justify} 
Per chi non abbia gli occhi foderati di prosciutto, lo stato dell’arte è ormai lampante: la propaganda digitale, che la neolingua liberista affabilmente appella “alfabetizzazione”, marcia ambiziosa sulla strada della *sicurezza collettiva*, verso campagne di censura [sempre più radicali e…penetranti](https://www.sanitainformazione.it/sanita-internazionale/disinformazione-google-prebunking/). 
{: .text-justify} 
Per qualificare i soggetti che portano avanti tali iniziative, sarebbe sufficiente munirsi di uno specchio: essi *sono* in tutto e per tutto ciò che *dicono* di combattere. Mirano a contrastare la manipolazione, e non fanno che manipolare; mettono in guardia contro le fonti malevole, e non fanno che mentire spudoratamente; temono che l’Intelligenza Artificiale – che essi altrove magnificano come strumento neutro e imparziale – possa cadere nelle mani di pirati non meglio identificati, e non fanno che adoperare questi dispositivi nel proprio interesse. Insomma, per dirla con Marx: asserendo di custodire la verità, **i filantropi del ventunesimo secolo si assicurano che neanche un cagnolino possa intrufolarsi impunemente nel recinto dei loro mezzi di produzione spirituale**. 
{: .text-justify} 
Ora, se queste osservazioni rasentano l’ovvietà per chiunque sia ancora dotato di un briciolo di spirito critico (ovvero per un’esigua minoranza della popolazione), più difficile è invece ripercorrere a ritroso, fino a lambirne le sfere più elevate ed eteree, la catena plotiniana di emanazioni politiche che sono all’origine delle iniziative di volta in volta messe in atto per raggiungere lo scopo. È questo un compito ingrato e tedioso, per la prevedibilità quasi matematica dei suoi risultati, ma pur necessario per poter dare una forma definita alla cupola che oggi mira a reggere il mondo della “cultura” e dell’informazione a livello globale.
{: .text-justify} 
##I maestri Manzi del digitale
![Manzi](https://disastri.net/assets/img/ Manzi maestro.png){: .mx-auto.d-block :}
&nbsp;<br>

E allora, nello specifico: quali soggetti stanno dietro le attuali campagne contro la disinformazione?
{: .text-justify} 
Partendo dal lato più nostrano della catena di montaggio, troviamo la [**Italian Digital Media Observatory**](https://www.idmo.it/) (IDMO), un osservatorio che di italiano, come si può evincere dal nome, non ha proprio niente: mera succursale, l’IDMO implementa i dettami dell’[**European Digital Media Observatory**](https://edmo.eu/) (EDMO), un progetto a sua volta cofinanziato grazie alla [**Connecting Europe Facility**](https://commission.europa.eu/funding-tenders/find-funding/eu-funding-programmes/connecting-europe-facility_en), un fondo della Commissione Europea creato nel 2014 allo scopo di stabilire un “trans-European network in the fields of transport, energy and digital services”. Secondo quanto riportato nel sito dell’IDMO, esso (vale la pena leggere la pappardella per capire la quantità e la diversità dei soggetti coinvolti in operazioni di propaganda culturale nel nostro Paese):
{: .text-justify} 
>fa parte di una comunità multidisciplinare che riunisce ricercatori, fact-checkers ed esperti di social media e narrative digitali. I partner del progetto, [TIM](https://www.raiplay.it/video/2023/06/Digital-World-vs-Fake-News-Appuntamento-con-i-digital-media-TIM-per-IDMO-fcc1c579-fcc2-4650-bd93-05a01624659f.html), Rai, Gedi, l’Università di Roma Tor Vergata, NewsGuard, Pagella Politica, T6 Ecosystem, uniranno forze ed expertise per combattere la disinformazione. Il ruolo di coordinamento dell’intero hub è affidato al Data Lab Luiss, centro di ricerca dell’università Luiss Guido Carli. 
{: .text-justify} 
A dispetto di questa bella presentazione, tuttavia, è lo stesso IDMO a dichiararsi un semplice *collaboratore* di forze più arcane e potenti. L’iniziativa e la pianificazione vera e propria del progetto è infatti riconducibile a una delle corporazioni non-profit per eccellenza: **Google LLC**. Google mette in atto questa e altre simili operazioni attraverso due filiali:
{: .text-justify} 

1-La prima è il “business incubator” [**Jigsaw**](https://jigsaw.google.com/), “a unit within Google that explores threats to open societies, and builds technology that inspires scalable solutions”, il cui obiettivo è quello appunto di contrare “la disinformazione, la censura (sic!), la tossicità e l’estremismo violento”. 
{: .text-justify} 

2-La seconda è la [**Moonshot**](https://moonshotteam.com), una start-up internazionale con sedi a Londra e Washington D.C. – nominalmente esterna al gigante di Mountain View – [dal quale però puntualmente riceve finanziamenti e tartine al caviale](https://www.nbcnews.com/tech/security/google-backed-startup-uses-internet-ads-counter-online-extremism-n860961) [1^]. Anch’essa si definisce come una compagnia che si impegna a porre un termine (fra le altre) “alla disinformazione, ai discorsi d’odio, alle minacce online, alla violenza di genere, all’estremismo violento”: insomma a mettere una pietra tombale sulla libertà d’espressione. La Moonshot, che fa *orgogliosamente* parte della [*Online Safety Tech Industry Association*](https://ostia.org.uk/), è venne fondata nel 2015 da Vidhya Ramalingam e Ross Frenett. Due tizi qualunque, se non fosse che la prima è a) [una giovane leader dell’**Obama Foundation**](https://www.obama.org/programs/leaders/europe/2020/vidhya-ramalingam/) e b) un [membro del pannello di esperti del think tank del **Washington Institute**](https://www.washingtoninstitute.org/experts/vidhya-ramalingam); mentre il secondo è soltanto un umile consulente del pannello RAN (**Radicalisation Awarness Network**) della Direzione Generale **Migration and Home Affairs** della Commissione Europea. Qualifica quest’ultima che ci permette di chiudere il nostro giro di giostra dove l’avevamo incominciato: fra le commissioni di burocrati di Bruxelles. 
{: .text-justify} 


Come si è visto, in questa sovrapposizione continua fra poteri privati e organismi “pubblici”, fra soggetti “locali” e soggetti esterni, si finisce invariabilmente con il risalire agli stessi nuclei effettivi di potere politico-finanziario, cristallizzati al centro di varie spirali concentriche. Se questo è quanto è possibile scoprire con una breve indagine online, è poi ovvio che i reali equilibri economici in ballo fra le varie parti non potranno mai neanche lontanamente essere ricostruiti a mezzo di una semplice ricerca su…Google. Eppure, tirando le somme, anche il mettere in ordine gerarchico questa matrioska di pescecani sarebbe un esercizio dai risultati alquanto scontati. Per avere un’idea di chi tenga davvero le redini del discorso, basti pensare che la capitalizzazione azionaria di **ciascuna** delle *Big Five* (Google, Amazon, Apple, Meta, and Microsoft), ha ormai [stabilmente raggiunto se non addirittura superato il prodotto interno lordo delle più grandi potenze economiche mondiali](https://www.visualcapitalist.com/the-tech-giants-worth-compared-economies-countries/). Ma questi brutti pensieri, si sa, li si chiama oggi teorie della cospirazione.  
{: .text-justify} 

Viva la lotta alla disinformazione!
{: .text-justify} 

&nbsp;<br>
&nbsp;<br>
&nbsp;<br>
&nbsp;<br>

<p style="text-align: center;"><b>NOTE</b></p>
---
[1^]: La Moonshot vanta però anche una partnership con Facebook.
[2^]: Il che la dice lunga sulle velleità di chi pensa di cambiare la lobby europea attraverso gli ordinari meccanismi di rappresentanza democratica. 
