---
layout: post
title: Chi vuole fermare Donald Trump?
subtitle: Appunto...chi???
cover-img: /assets/img/Pistola nuvola.png
thumbnail-img: /assets/img/Pistola nuvola.png 
share-img: /assets/img/Pistola nuvola.png
tags: [Babbo Natale, tetti, attentati pandemici]
author: Gatto Armato
---
La notizia dell’attentato ordito ai danni di Donald Trump ha scosso il mondo intero, generando **paura, terrore e raccapriccio**. 
{: .text-justify} 
Secondo una statistica inventata di sana pianta, e che non intendiamo neppure riportare su queste pagine, [molte persone temono di poter vivere la stessa sorte capitata al candidato del partito repubblicano, finendo costrette nella morsa di una vera e propria **pandemia di attentati**](https://www.dailymail.co.uk/news/article-13654961/Panic-alarms-given-new-MPs-safety-fears.html) [^1]. Per ogni individuo attualmente vivo e in circolazione potrebbe esservi un attentatore di forza uguale e contraria, **appollaiato su un qualsiasi tetto nel raggio di cinquanta chilometri rispetto alla propria posizione**, indipendentemente dalle condizioni fisiche e spaziali.
{: .text-justify} 

![Tetto volante](https://disastri.net/assets/img/Tetto volante.png){: .mx-auto.d-block :}

Questa è una possibilità che non possiamo permetterci di escludere a priori! Di fronte a uno scenario del genere, nemmeno chi è in movimento riuscirebbe a sfuggire a un possibile attentato. L’attentatore, posizionato su un **tetto mobile dotato di sistemi di propulsione automatizzata e GPS di precisione**, riuscirebbe a mantenere una distanza fissa rispetto alla posizione dalla vittima in modo costante [^2]. Alcuni esperti hanno ipotizzato che una tale situazione finirebbe per generare una reazione a catena infinita, poiché ogni attentatore, essendo a sua volta un individuo, diverrebbe la vittima designata di un altro attentatore. Questa ipotesi è nota come ***loop infinito dell’attentatore***, una teoria promossa dal fisico del bar sotto casa, **Pippo Stortarello**. Tuttavia, questa ipotesi è contestata dai filosofi della ricotta, **Romina Pauel** e **Al Bano**, i quali sostengono che l’attentatore non sia un essere umano capace di svolgere diverse funzioni, ma piuttosto **un ente metafisico**. Se un attentatore qualsiasi finisse nel mirino di un altro attentatore egli smetterebbe di vestire i panni dell’attentatore per indossare quelli della vittima. Per provare ad approfondire questo problema dobbiamo ritornare alla vicenda che ha coinvolto il candidato repubblicano Donald Trump e riflettere su: 
{: .text-justify} 


1. Ciò che **sembra essere accaduto**
2. ciò che **potrebbe essere accaduto realmente**
3. ciò che **accadrebbe se ciò che potrebbe essere accaduto realmente fosse accaduto per davvero!**
{: .text-justify} 


Stando a quanto riportato dalla stampa, il candidato alle elezioni presidenziali **è stato colpito all’orecchio** durante un comizio in Pennsylvania. A sparare dal tetto di un edificio poco distante dal luogo sarebbe stato il ventenne **Tomas Mattiu Crux**. Secondo alcune testimonianze, dei partecipanti alla convention avrebbero informato la polizia di aver visto **una figura aggirarsi lungo i tetti**. Come abbiamo già avuto modo di osservare, l’attentatore ha una predilezione per i tetti. **Ma non è il solo**. C’è un altro personaggio che salta di tetto in tetto con allegra baldanza: **Babbo Natale**. Siamo proprio sicuri che a sparare a Donald Trump non sia stato lui? **Il vestito rosso tradisce la sua postura ideologica, insieme alla sua attività volta alla redistribuzione dei beni su scala planetaria**. Ci ritroviamo, ancora una volta, alle prese con un tentativo di insurrezione di stampo comunista. 
{: .text-justify} 

![Babbo Natale](https://disastri.net/assets/img/Babbo Natale comunista def.png){: .mx-auto.d-block :}{:width="105%"}

Gentili lettori, ci sarebbero davvero tante cose da approfondire, **ma fatelo voi perché adesso mi rimane poco tempo e non ho più voglia di scrivere**. Ritengo di avere dimostrato con fredda e lucida razionalità come a sparare a Donald Trump sia stato il **cambiamento climatico**. 
{: .text-justify} 


Vi ringrazio per la cortese attenzione, e vi attendo numerosi per il prossimo articolo su questa rubrica.
{: .text-justify} 


Il Gatto Armato.
{: .text-justify} 

&nbsp;<br>
&nbsp;<br>
&nbsp;<br>
&nbsp;<br>

<p style="text-align: center;"><b>NOTE</b></p>
---
[^1]: I nostri lettori potrebbero non crederci o, peggio ancora, trovare un’affermazione del genere assolutamente ridicola. **Tanto peggio per i nostri lettori!** 
[^2]: Secondo l’intelligenza artificiale una tale ipotesi risulta essere altamente improbabile. **Tanto peggio per l’intelligenza artificiale!** Riportiamo dall'amichevole dialogo da noi avuto con la predetta intelligenza:
[IA](https://disastri.net/assets/img/Confronto IA.png){: .mx-auto.d-block :}{:width="75%"}
"**Risorse e Coordinamento**: Per avere un attentatore per ogni persona vivente (circa 8 miliardi di persone), sarebbe necessario un numero equivalente di attentatori. Questo richiederebbe risorse umane e logistiche enormi, oltre a un coordinamento estremamente complesso. **Sistemi di Tracciamento e Mobilità**: Gli attentatori dovrebbero essere dotati di sistemi di tracciamento avanzati per monitorare continuamente la posizione delle loro vittime e spostarsi di conseguenza. La tecnologia necessaria per seguire ogni individuo in tempo reale e mantenere una posizione precisa su un tetto è al di là delle capacità attuali. **Sostenibilità e Discrezione**: Gli attentatori dovrebbero poter rimanere nascosti e operativi in una vasta gamma di ambienti urbani e rurali, senza essere scoperti. Inoltre, mantenere una distanza costante da una vittima richiederebbe un alto grado di mobilità e discrezione, che è difficile da realizzare in pratica.” 
