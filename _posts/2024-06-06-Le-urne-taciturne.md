---
layout: post
title: Le urne taciturne
subtitle: Osservazioni sul dissenso, l’astensionismo e le trombette dell’Apocalisse
cover-img: /assets/img/Immagine copertina Urne taciturne def.png
thumbnail-img: /assets/img/Immagine copertina Urne taciturne def.png	
share-img: /assets/img/Immagine copertina Urne taciturne def.png
tags: [elezioni, astensionismo, dissenso, apocalisse]
author: Romeo Gand
---

Votare o non votare? Ecco servito l’abituale dilemma pre-elettorale.
{: .text-justify}
Le decime elezioni europee sono infatti alle soglie e, fra allarmistiche previsioni di astensionismo, gli accorati appelli al voto si moltiplicano in primis – com’è ovvio – nelle file [delle forze politiche tradizionali](https://www.open.online/2024/06/04/europee-2024-spettro-astensionismo-allarme-sud-m5s/). Non mancano così toccanti storie da libro *Cuore*, edificanti aneddoti *del* popolo e *per* il popolo. Come [quella di questo panettiere barese](https://bari.corriere.it/notizie/cronaca/24_giugno_04/panettiere-barese-regala-ai-clienti-ogni-giorno-una-poesia-di-trilussa-andate-a-votare-non-astenetevi-f86da7c7-bc4c-48df-aaca-829894c65xlk.shtml), che a pochi giorni dal voto incita le masse alla responsabilità civile distribuendo agli affamati avventori nientepocodimeno che i sonetti di Trilussa… 
{: .text-justify}

## Il (non) voto anti-sistema
Eppure, anche al di fuori del mondo della stampa igienica, non mancano i richiami alle urne da parte di tante piccole realtà che rivendicano la loro affiliazione certificata al pianeta “anti-sistema”. 
{: .text-justify}
In molti, fra coloro che orbitano intorno al pianeta di cui sopra, sostengono allora che **non recandosi ai seggi, la si darà ancora una volta vinta ai cattivoni**. Insomma, si cassa come fallimentare la strategia dell’as-tensione in quanto…
{: .text-justify}

>…non andando a votare, lascerete che gli altri (alias, gli elettori dei cattivoni) decidano anche per voi!!
{: .text-justify}

Così si leva alto, anche dal fronte del dissenso, l’invito a non abdicare al proprio diritto di rappresentanza, adducendo come prova fra le tante i deludenti risultati delle recenti elezioni comunali di Londra, [che hanno visto una solida affermazione del globalista in salsa laburista Sadiq Khan](https://www.ilpost.it/2024/05/04/rielezione-sadiq-khan/).
{: .text-justify}

Non votare poi, si dice, equivarrebbe a mettere la testa sotto la sabbia: il sistema che ci opprime sorgerà ancora una volta, anche senza il canto di qualche gallo [^1]. E certo, lorsignori: non è che si creda di cancellare il Sole oscurandolo con un palmo di mano. Ma d’altra parte, vi chiedo: cosa cambierebbe *votando*? Gli astri se ne staranno là imperterriti, a prescindere dai nostri gorgheggi rappresentativi.
{: .text-justify}

La prospettiva di chiunque sproni al voto, assume implicitamente che i soggetti che vincono andranno poi effettivamente a governare. E che quindi, ci sarebbero partiti migliori o peggiori di altri. Chi rifiuta il voto come atto politico e civile, invece, **non vuol legittimare in alcun modo un sistema che pensa non si possa più in alcun modo cambiare dall’interno**, attraverso questi finti meccanismi di rappresentanza democratica.
{: .text-justify}
[Sappiamo tutti quale peso abbia il Parlamento Europeo in questa Unione](https://www.lafionda.org/2024/06/06/le-inutili-elezioni-europee-i-vincoli-di-guerra-e-altro-ancora/). Non sarà certo la presenza di qualche (sedicente) alternativo nell’emiciclo, con le sue concioni settimanali, ad arginare lo strapotere della Commissione europea. Gente ben più ferrata di me lo va dicendo da anni, se non da decenni, che [la struttura di questa *fusione europea* è appositamente pensata per permettere a una piccola oligarchia di fare il bello e il cattivo tempo indisturbata](https://www.youtube.com/watch?v=ZOz1Fkxzerw&ab_channel=OttolinaTV).
{: .text-justify}


Non votare significa invece, come insegna la tradizione anarchica, disconoscere in toto questo potere. Perché se delle elezioni – e non solo quelle europee – resta soltanto una finzione scenica, un’impalcatura necessaria a mantenere intatta la retorica delle libertà e della partecipazione democratica [^2], **votare non è soltanto un atto inutile, ma persino deleterio**: il “sistema” non ha alcun bisogno che si voti in un modo oppure in un altro, che si indirizzi la propria preferenza di qua o di là; ma ha sì bisogno – almeno fintanto che non esca allo scoperto – che un pochetto di benzina democratica venga messa nel serbatoio della pseudo-rappresentanza: come potrebbe, altrimenti, spacciare per *popolari* le scelte già decise dall’agenda politica effettiva? Le minacce alternativamente paventate di un’*estrema destra* galoppante o di una sinistra controfamigliare, sono come al solito specchietti per le allodole volti a polarizzare l’elettorato e a spingerlo alle urne con l'illusione di contrastare un nemico immaginario: i nuovi fassisti, o le derive denunciate da personaggi come Vannacci, con libri pompati dal mercato editoriale in cui si grida l’ovvio per titillare l’indignazione della casalinga di Voghera, **sono facce della stessa medaglia**.
{: .text-justify}

“Governare”, dicono. Dal greco κυβερνάω: tenere il timone; ma di che governo è mai possibile parlare, se la nave è dirottata? Certo, la vittoria di certi partiti piuttosto che di altri, potrebbe accelerare alcuni processi già in atto, favorire per così dire il *rigor mortis* e la decomposizione cadaverica… ma forse, e contro intuitivamente, sarebbero proprio le coalizioni inedite – faccette pulite agli occhi della moltitudine – i volti su cui poter incidere più facilmente [^3] i nuovi capitoli di questo romanzo a puntate dal finale un po’ scontato. **Un cambio di classe dirigente riverserebbe insomma un bel carico di vermi freschi sulla carcassa…e forse [è proprio questo quello che si attende, soprattutto oltreoceano, per sferrare qualche altro colpo decisivo](https://off-guardian.org/2024/04/19/bird-flu-censorship-100-day-vaccines-7-predictions-for-the-next-pandemic/)**.
{: .text-justify}

## L’area del dissenso
![Area dissenso](https://disastri.net/assets/img/Area del dissenso def.png){: .mx-auto.d-block :}
&nbsp;<br>
Si fa notare però ancora a chi non voterà, come oggi – a fronte di un astensionismo senza precedenti nei grandi Stati “democratici” – non governino più delle maggioranze schiaccianti, ma piccole minoranze, tribù ideologiche compatte e ben motivate. E allora…
{: .text-justify}

>…allora se solo il fronte del dissenso si organizzasse meglio! Se non fosse funestato da prime donne, da tutte queste spaccature interne…
{: .text-justify}

Asserisce il fautore dell’*Internazionale Dissenziente*. Ma anche ammesso che si organizzi meglio, non siete ormai abbastanza smaliziati per credere che qualsiasi forza politica, una volta varcata la soglia delle istituzioni, non prenda parte al balletto stabilito? Foss’anche il suo scopo quello di simulare e accorpare il fronte di questo dissenso entro un recinto ben controllabile. La [parabola di certi “movimenti popolari” pare non averci ancora insegnato nulla a riguardo](https://rumble.com/v3yt5k4-un-troiaio-allucinante-30-novembre-2023.html)… 
{: .text-justify}

Già. Perché la giara parlamentare, oltre ad essere come si è visto una struttura intrinsecamente irrilevante, **è riempita ad ogni tornata elettorale con acqua accuratamente avvelenata**. Ci sono meccanismi sofisticatissimi per garantire che una qualunque alternativa – sin dalla sua costituzione oppure una volta assurta al rango di opzione ufficiale – diventi soltanto una delle tante porticine che conducono all’unica stanza dei bottoni, dove le decisioni sono state già prese in anticipo da chi comanda per davvero. Votare cambia le cose come un urlo in gradinata influenza una *combine*; e chi ci crede il contrario, è un tifoso magari sinceramente appassionato ma francamente illuso: “se votare servisse a qualcosa, lo avrebbero già reso illegale”, diceva Emma Goldman, una pensatrice da cui la propaganda attuale potrebbe trarre molte frasette utili sull’uomo patriarcale...ma che in questo frangente sicuramente ci aveva visto lungo. 
{: .text-justify}

>Ma come?? Ma se il dissenso è ormai maggioritario ovunque. *Noi* siamo la maggioranza. *Noi* vinceremo!
{: .text-justify}

E dove starebbe nascosta questa maggioranza del dissenso? La maggioranza, se ha intuito qualcosa, **ha rimosso tutto con efficienza freudiana**. Non gli basterebbero cent’anni di psicanalisi, o un esorcismo ben assestato, per elaborare i traumi subiti. Non bisogna scambiare infatti la semplice sfiducia, lo scoramento, la superficialità di tante persone che non votano e che non andranno a votare per atti consapevoli di ribellione. La gran parte degli astenuti, ne sono sicuro, non appartiene alla casta di questi puri di cuore che sarebbero gli *anti-sistema*. Hanno abdicato e abdicheranno al loro diritto di voto così: per contingenza, per ignoranza, per stanchezza, per pigrizia, magari per nausea. Ma non per *scelta*. Forse percepiscono sì, un certo tanfo di putrefazione, una stretta alla bocca dello stomaco, ma non saprebbero indicare con certezza quale sia la fonte del loro malessere, cosa ci sia che non va. [^4]
{: .text-justify}

Ci sarebbe da capire, infine, cosa sia questa famigerata “area del dissenso” costantemente sbandierata ai quattro venti: rispetto a che cosa dissenta, e poi ancora più radicalmente se sia possibile essere liberi con il solo esercizio di questo dissentire. [^5]
{: .text-justify}

Perché qua il problema è lungi dall’essere un fatto prettamente politico: siamo di fronte a un’ecatombe esistenziale, spirituale, metafisica, chiamatela come vi pare. E il dissenziente medio, ossessionato dal complotto fino al midollo, pensa però di poter arrestare qualunque processo epocale abbattendo qualche soggetto qua e là, con il potere taumaturgico delle urne oppure (i più) attendendo l’improbabile intervento di qualche Salvatore dalle steppe d’Asia. Non sospetta forse, che nelle piaghe da decubito della nostra epoca, **si possano scorgere i sintomi di diverse malattie incurabili, che superano e di molto qualsiasi dato politico o interesse privato?** Il mito del progresso infinito, della tecnica liberatrice, il declino culturale, il nichilismo imperante, la demenza senile delle masse: tutti cancri in metastasi che se ne starebbero là a prescindere da coloro che li sfruttano, sornioni, per costruirci sopra il proprio tornaconto personale. E inorridirebbero, questi *oppositori* senza macchia, nel sapere che molte di questi tarli albergano dentro di loro, nei recessi più profondi del loro essere; che esiste più di un comune denominatore fra il loro dissentire e il *sentire comune*. Che anche il topo e il gatto, aristotelicamente parlando, appartengono insomma allo stesso genere…
{: .text-justify}

## Capitano, capitano…Apocalisse all’orizzonte!
![Apocalisse](https://disastri.net/assets/img/Apocalisse trombe e tifosi def.png){: .mx-auto.d-block :}
&nbsp;<br>

Certo, il non votare, non può essere l’unico atto politico. Perché da chi non vota, si pretende a maggior ragione un impegno in prima persona nel costruirsi da soli e col sudore della propria fronte un mondo migliore.
{: .text-justify}

È una pretesa sacrosanta. **Anche perché il rischio simmetrico è quello di chiudersi in un’illusione di segno opposto: quella del ritiro in un’ascetica purezza, lontano da tutti gli inganni del secolo, finalmente *fuori* da questo porco mondo.** Ma se non è possibile arrestare il treno in corsa, non ci è nemmeno concesso di scendere a piacimento: nessuna stazione di servizio. 
{: .text-justify}

Il muro si staglia all'orizzonte come uno schianto finale. Ma anche come una liberazione dalle ingiuste sofferenze, come uno squarcio nelle tenebre della notte, come una resa dei conti in cui i giusti siederanno infine alla destra del Padre: tutti alternativamente temono ed auspicano un'apocalisse, pronti a scendere in piazza, ad accodarsi alle trombe degli Angeli con fischietti e vuvuzele. 
{: .text-justify}

>Evviva, evviva...abbiamo vinto! Peperepepepepeeee. Tiè: 5-0 e tutti a casa!!
{: .text-justify}

Ma insomma questa apocalisse: avverrà o non avverrà?
{: .text-justify}

E io dico: chi se ne frega? Quel che conta è che questo terrore, questa attesa, ti prema sempre sul petto come un macigno. Ecco allora profilarsi *un’apocalisse del terzo tipo*: **quella di vivere attendendo eternamente la catastrofe.** Annaspando, consumando ogni oggi, ogni adesso nell’affanno per un domani incerto. Quella che ci trasforma – rubo con piacere l’espressione ad un mio caro amico – in delle semplici *antenne ripetitrici*. Sempre pronte a captare un impulso esterno, una notizia, una svolta, un non si sa che cosa… 
{: .text-justify}

>…ma io non ho la tv, io non guardo un telegiornale da dieci anni!!
{: .text-justify}

Eh no, amico bello. Tu sei sintonizzato uguale, come (quasi) tutti: dal primo mattino alla prima serata. Se solo un contro-sintonizzato. 
{: .text-justify}

È questa la legge della domanda e dell’offerta, dicono: ti si offre ciò di cui tu hai bisogno. Sono solo pretesti per vendere? Può darsi. Però sta di fatto che nel disagio, ci si finisce comunque con lo sguazzarci gradevolmente. Si vive bene come le gocce nell’acqua. Si fa comunella, ci si iscrive in qualche bel *canale*. E come tanti affluenti si scorre giù giù, a valle, verso un solo fiume. 
{: .text-justify}

E così – se da principio o per effetto non lo so e non mi interessa – **si finisce per davvero con il desiderare ciò che ci viene offerto**. Afferrale, osservale, guarda stanno qua: la cronaca della guerra infinita, il resoconto della distruzione, lo scoop sull'ennesimo putridume. 
{: .text-justify}

[E allora che fare, che dire? Che dire, che fare?](https://www.youtube.com/watch?v=ZwicbOoDSFI&ab_channel=Tricarico), riecheggiano ancora nell'aria le vecchie domande di Lenin e di Černyševskij: quesiti di un’epoca fallita.
{: .text-justify}

Che ne so io di cosa c’è da fare e di cosa c’è da dire. 
{: .text-justify}
Io so che ce la dovremo guadagnare con la tribolazione di un santo martirio questa apocalisse. Che non ci pioverà sulla testa, così gratuitamente, con un grappolo di bombe atomiche: ché ci vuole *Passione* per meritarsi la propria croce.
{: .text-justify}

Io mi chiedo: in quale cassaforte è rinchiuso il nostro cuore? Le grandi ideologie politiche, il mito della democrazia salvifica, dei diritti universali, li abbiamo visti per quello che sono davvero: giganti coi piedi di terracotta. Ripartiamo allora dalle cose infinitesime, insignificanti, dalle piccole vie. Dal sapere sì, con la precisione e la cognizione del saggio, che tutto va a sfacelo, ma nell’essere [ugualmente e impassibilmente felici](https://www.youtube.com/watch?v=LV-Y-d33RdU&ab_channel=GiorgioGaber-Topic). Interpretiamo la politica nel suo senso etimologico: come l’arte del convivere. Torniamo a fare società. Ad amare il prossimo pienamente e incondizionatamente, che è oggi un atto politico dei più rivoluzionari. Ma anche, riducendo ancora la scala, ad impegnarci a guarire il nostro sguardo. 
{: .text-justify}

Insomma altro che urne: rinunciamo alla velleità di cambiare il mondo, e [ritorniamo alle *cose veramente nostre*](https://www.youtube.com/watch?v=uqJ3oTxUEmo&ab_channel=GiorgioGaber-Topic)
{: .text-justify}

&nbsp;<br>
&nbsp;<br>
&nbsp;<br>
&nbsp;<br>

<p style="text-align: center;"><b>NOTE</b></p>
---
[^1]: O dovremmo dire del cigno?
[^2]: E c’è da chiedersi seriamente se queste siano le vestigia di un’epoca luminosa ormai finita, oppure se le cose siano sempre state così, se adesso il teatrino di sempre non si manifesti soltanto in modo più lampante…
[^3]: E basti vedere, nel nostro piccolo, qual zefiro abbia menato con sé il governo Meloncini…
[^4]: E d’altra parte come biasimarli: chi ne sarebbe pienamente in grado?
[^5]: Una questione intricatissima, che mi riprometto di approfondire entro qualche decennio in separata sede.
