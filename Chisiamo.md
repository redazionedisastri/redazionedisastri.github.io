---
layout: page
title: Chi siamo?
subtitle: 
---
In un tempo in cui la minaccia di un *disastro* – vera o presunta non ci interessa – sembra scandire ogni nostro discorso fino al punto di rubarci la vita, noi ci mangiamo un bel piatto di **pasta col sugo**. 
{: .text-justify}

Nello sviluppare un’immagine della nostra epoca, poi, noi non pretendiamo di aggiungerci pure il Parmigiano Reggiano: ci accontentiamo all’occorrenza del Grana Padano o anche del Caciocavallo.
{: .text-justify}
**Siamo felici**. Perché non ricerchiamo una comprensione astratta e completa della realtà, perché rifiutiamo un modello interpretativo determinato a priori, e perché non facciamo uso di additivi alimentari.
{: .text-justify}
Non abbiamo nessuna dottrina da offrire, ma **pretendiamo la massima attenzione**: se siamo in vena, ci riserviamo il diritto di redigere trattati, dissertazioni e interminabili pamphlet; se ci sentiamo addolorati, scriviamo consolazioni funebri; se ci sentiamo in forma, componiamo odi, sonetti e idilli. Se abbiamo qualcosa da dirvi in privato vi mandiamo una lettera a casa. **Altrimenti non scriviamo proprio nulla**. 
{: .text-justify}

Noi non pubblichiamo ogni giorno: se volete un contenuto al giorno, potete pure andarvene a quel paese. Cerchiamo soltanto, prendendo spunto da alcuni temi che si sono imposti alla nostra attenzione a partire dal 2020, di costruire un’autostrada del Sole (a quattro corsie con piazzole di sosta) che possa aiutarci a trovare uno svincolo **in questo raccordo anulare che è il tempo presente**. Grazie di cuore.
{: .text-justify}

![Ingorgo](https://disastri.net/assets/img/Ingorgo.jpg){: .mx-auto.d-block :}


N.B.:
Per consigli su come condire i maccheroni, potete contattarci a [questo indirizzo](disastri@skiff.com). Siamo attivi anche quattro volte all'anno su [telegram](https://t.me/disastri_telegram).
{: .text-justify}
